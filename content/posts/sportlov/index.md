---
path: "/sportlov"
cover: "./skidakning.webp"
date: "2025-02-21"
title: "Sportlov"
published: true
tags: ['fritid', 'sportlov', 'skidåkning','snö']
---

Nästa vecka har barnen Sportlov och vi ska ta oss en tur upp till fjällen för lite skidåkning och kanske även skoter. Barnen har längtat efter en ordentlig skidsemester så i år fick det blir så. Dom ska få gå
i skidskola på förmiddagarna och jag och frun åker lite själva då. Vi har hyrt oss en liten stuga i närheten av backarna och det ska bli trevligt med lite semester.

Jag har inte åkt skidor på många år, tror det var 10 år sedan sist så jag känner mig som en nybörjare men man får väl ta det lite lugnt i alla fall dom första åken så ska det nog gå bra. Det finns en massa andra saker att göra där uppe också som att åka på skoterturer, åka med hundsläde och SPA vilket frun är lite sugen på :)

Det ska bli trevligt att få spendera lite tid med familjen och göra något roligt tillsammans. Det känns som att det behövs i dessa oroliga, osäkra tider. I världen händer det så mycket hemskt just nu så man blir
helt klart lite orolig över hur det ska bli för en själv och ens barn som växer upp nu. Men vi får hoppas att det vänder och att det ordnar upp sig med politiken och alla andra hemskheter. 

Vi ska även packa ner ett gäng brädspel så att vi har något att sysselsätta oss med på kvällen också. Det finns lite restauranger om man är känner för det någon kväll men jag tror att vi spenderar de flesta kvällar hemma i stugan och gör egen god mat, spelar spel och tittar på film. Det blir mysigt!

Vi hörs snart igen!
//Danne
