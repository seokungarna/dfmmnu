---
path: "/varfint-i-tradgarden"
cover: "./krokus.webp"
date: "2024-04-19"
title: "Vårfint i trädgården"
published: true
tags: ['trädgård', 'tips', 'måla', 'blommor', 'träd']
---

Våren har kommit och även om det inte är någon sommarvärme är det dags att göra lite vårfint i trädgården och runt huset. Här kommer lite tips från mig på vad man kan pyssla med utomhus nu under vårmånaderna. 

**Hus och staket:** se över hur fasader och annan målning mår. Köp eventuell färg och olja och fräscha upp målning. Oljan är bra för ett trästaket så att det kommer att klara solens strålar. Det kanske inte är lika härligt att stå ute och måla i april/maj men det är skönt att slippa göra det på semestern i värmen när man hellre vill ligga på stranden. 

**Träd och buskar:** nu är det tid för att beskära en del träd och buskar. Såga bort gamla grenar så att nytt kan växa fram. Har buskar och träd börjat grönska ska man dock låta bli. Det bästa är att göra det här innan löv och blommor slagit ut. Ta bort eventuellt ogräs runt stammar och gör fint. 

**Gräsmatta och rabatter** kratta bort gamla löv och annat från gräsmattan och gödsla gärna så att gräset får ny näring så blir den snart grön och fin igen. Genom att kratta ordentligt kan man förhindra en del mossa att växa upp. I rabatterna tar man bort ogräs, gamla växtdelar, löv. Även här kan man gödsla på lite så att blommorna får sig lite ny näring. 

**Uteplats:** en vårfin uteplats är verkligen härligt att ha när solen nu börjar stråla. Sopa, torka på uteplats eller balkong. Ställ fram möbler. Ta fram krukor och plantera lite blommor som ger liv och färg. Nu på våren är blommor som påsklilja eller pensé bra blommor att plantera. Dom tål lite frost också ifall det skulle bli aktuellt. 

Njut av solen och snart är sommaren här! 
//Danne
