---
path: "/golvlaggning"
cover: "./golv.png"
date: "2019-10-17"
title: "Tips vid golvläggning"
tags: ['golvläggning', 'golvläggare', 'gör-det-själv']
published: true
---
Att lägga vissa typer av golv är ganska lätt, det enda som behövs är rätt verktyg, ett humm om vad man ska göra, samt att inte ha tummen mitt i handen.
Tillhör du den senare kategorin, så är mitt råd att anlita en professionell golvläggare. 
Hur som helst har jag ett par tips när det gäller att lägga de vanligaste typerna av golv, parkett och laminatgolv
1.	**Spara utrymme vid kanten.** Golv rör på sig, krymper och expanderar vid olika temperatur, detta gäller i synnerhet trägolv där det kan skilja åtskilliga millimeter. Så det till att spara minst 5mm vid varje vägg, detta löser du lätt med plastkilar.
2.	**Anpassa underlaget.** Det är mycket viktigt att underlaget är slätt och jämnt. Detta måste fixas först, annars blir det katastrof. Ibland måste tex betong slipas om det är för ojämnt, men det vanliga är att man flytspacklar och sedan slipar. Ibland måste man även fuktspärra. Om du är osäker, anlita en golvläggare för detta. Sedan måste det ligga ett lager plast mellan golvet och brädorna, kolla upp i butiken där du köper golvet exakt vad du behöver. Ibland fungerar masonit. Det beror på vilken typ av golv som du avser lägga.
3.	**Acklimatisera brädorna innan.** Det är viktigt att brädorna  har ungefär samma temperatur som rummet de ska läggas i, så undviker du att träet expanderar och ”slår sig”. För att undvika detta bör brädorna förvaras in i rummet de senare ska läggas i en god stund innan det är dags. På så sätta acklimatiserar sig brädorna och vänjer sig vid temperaturen och luftfuktigheten.
4.	**Planera läggande runt rör ordentligt.** Rör som går till tex element kan verlkigen ställa till det om dessa inte tas in i beräkningen i ett tidigt skede. Om du kan få ihop det med en skarv är det bra, och du kan även borra/såga ett hål som går halvt in i varje golvbräda.
5.	**Såga underifrån.** Detta är ett klassiskt snickarknep som jag här och med avslöjar. Det blir mycket snyggare att såg med sticksågen underifrån, så slipper du det obligatoriska flisandet som brukar uppstå när man sågar uppifrån. Lita på mig och prova detta. Hör gärna av dig och rapportera resultatet! 
Detta tips gäller alla sorters trägolv, även klickgolv exempelvis laminat golv.
6.	**Planera skarvarna.** Det är viktigt att det är ett visst avstånd mellan skarvarna på golvbrädorna, dom ska ligga om lott. Det gör att golvet ligger stabilare och blir mycket snyggare. Du ska också se till att det inte är en väldigt kort bräda i hörnet på den första raden, då riskerar du att golvet slår sig. Det kan vara bra en idé att göra en ritning, så att du lägger brädorna efter ett visst system. Detta är dock överkurs i de flesta fall, ögonmåttet fungerar för det mesta.
7.	**Vippa ner den sista brädan.** Ibland är det klurigt att få den sista brädan på plats, speciellt vid dörrar. ”Vippa” in den under dörrkarmen och pressa lugnt med ett stämjärn så inte kanten skadas. 

Lycka till!

//Danne
