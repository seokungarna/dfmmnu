---
path: "/kraftskiva-och-augusti"
cover: "./kraftor.webp"
date: "2025-08-14"
title: "Kräftskiva och augusti"
published: true
tags: ['kräftor', 'kräftskiva', 'augusti','sommar']
---

Nu börjar sommaren lida mot sitt slut men man kan fortfarande njuta av värmen, grönskan och kanske ett och annat bad också. Jag har testat att fiska kräftor tillsammans med en kompis som har fiskevatten och det var spännande och kul. Vi la ut burar fyllda med fiskrester i sjön på kvällen och sen gick vi upp tidigt för att åka och ta upp dom och det blev en rejäl fångst vill jag säga. Några kvällar senare hade
vi kräftskiva med nykokta kräfter, snaps,öl, västerbottenpaj, rostat bröd med smör och ost. Det var en mycket lyckad kväll och kul att ha fångat och kokat kräftorna för egen hand!

Under sommaren har det varit en del arbete med trädgården som att plocka bär, klippa häckar och buskar, binda upp blommor etc och nu är snart hösten här och det är dax att skörda frukter på träden som äpplen 
och päron. Vi brukar göra en hel del sylt, lite marmelad och en del saft på det vi  har hemma. Det blir inga mängder men kul att göra sin egen sylt att ha och äta under höstmånaderna. 

Ett tips för den som har lite större tomt är att gräva upp ett potatisland och så sin egen potatis. Man kan ha några längder färskpotatis som man kan äta under sommarmånaderna och sen har man dom andra fållorna till annan typ av potatis som t ex Maria, King Edward eller Cherie. Odla dom och gräv upp dom i oktober och lagra dom i ett mörkt och svalt utrymme en källare är ju det bästa om det finns någon i 
huset. Det blir smaskigt med egen odlade potatis ett par månader!

Jag har även byggt om vid vår ingång till huset under sommaren. Det blev ett nytt snyggt trappräcke med ett litet tak över vid översta trappsteget så att man är lite skyddad vid regn och snöfall när man ska 
in eller ut ur huset. Det blev riktigt snyggt måste jag säga. Nu ska jag njuta av de sista semesterdagarna och jag kanske till och med tar mig till en strand för ett bad. Det sägs att det ska bli ordentligt hett några dagar. Ha det fint och vi hörs snart igen!

//Danne
