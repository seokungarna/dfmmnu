---
path: "/hostfix-i-tradgarden"
cover: "./hostbild.jpg"
date: "2021-10-10"
title: "Höstfix i trädgården"
published: true
tags: ['gör-det-själv', 'tips', 'hur','ROT-avdrag']
---

Nu är det dags att höstfixa sin trädgård och förbereda den inför hur man vill att den ska se ut till våren. Här kommer några saker jag har tänkt göra i min egen trädgård. 

##Plantera lökar
De blommor man vill ska blomma i rätt tid på våren är det tid för att plantera lökar till nu. Tänk på hur du placerar lökarna så de får ljus och kommer att trivas. Gräv upp ett ordentligt djup för löken för bäst resultat och plantera sedan löken med spetsig sida uppåt. Själv har jag tänkt ha en färgsprakande trädgård till sommaren med tulpaner i olika färger, påskliljor, pingstliljor, gul och lila krokus och snödroppar. Sedan tidigare år har redan scillan spridit sig till vissa delar av gräsmattan och det är vackert när det lyser blåa fläckar både här och där i vårsolen. 

##Gräsmattan
Om man har mycket träd behöver man nu i dessa tider kratta löv med jämna mellanrum för att dom inte ska ruttna och förstöra gräsmattan under vintern.  Jag har tänkt kratta min och sedan klippa den en sista gång innan frosten kommer.

##Beskära buskar
Jag som har både en häck och lite buskar på min tomt har fullt upp med att beskära dom nu. Det är bra att göra det innan kylan och vintern kommer. Om det är fullt med gamla löv kan det vara bra att rensa bort det också så att det blir luftigt för grenarna och inte ligger en massa ruttnande löv överallt. 

Jag har även en känslig ros som jag ska täcka över så att den får lite skydd mot kylan. 

Glöm inte att stänga av vattenkopplingar, tomma kranar etc så att det inte fryser och blir förstört i vinter. 
