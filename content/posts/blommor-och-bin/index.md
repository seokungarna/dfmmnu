---
path: "/blommor-och-bin"
cover: "./perenner.webp"
date: "2025-05-09"
title: "Blommor och bin"
published: true
tags: ['bin', 'blommor', 'humlor','vår']
---

Jag har funderat en del över att man inte längre ser till så mycket bin och humlor vilket vad jag förstår delvis beror på för lite mat för dom därför tänkte jag komma med lite tips på vad du kan ha på din balkong eller i din trädgård just för att öka beståndet av bin och humlor. 

På våren gillar bin och humlor olika typer av buskar som blommar, t ex sälgen är en mycket bra buske som får massvis av blommor så har du plats för en sälg någonstans är det mycket bra. Tidiga vårblommor som dom tycker om är t ex vårlök, violer och svalört. Lite senare på våren från någon gång i maj är det frukt och bärbuskar som börjar blomma. Det kan vara allt från olika träd som äpple, körsbär, plommon till vinbärsbuskar och krusbär. Humlor och bin älskar dess blommor och där har dom mat under lång tid. 

Bra sommarblommor att ha i trädgården är perenner av olika slag, röd solhatt, veronika, kärleksört, lungört, stjärnflocka och kantnepeta. Man kan försöka plantera dom så att dom växer upp under hela sommaren vilket ger gott om nektar under flera månaders tid. Blåklint och ringblomma är också bra blommor. 

När det gäller kryddväxter kan man satsa på t ex gräslök som får stora fina blommor eller timjan, kungsmynta mejram. Andra blommor som är populära och växer där det är torrt och även bergigt är rölleka och fetknopp. Båda blommorna har långlivade blommor. 

En annan sak dom bin och humlor gillar och behöver när det börjar bli varmare är vatten. Bygg en liten fin damm där dom kan dricka, det kan du göra genom att ta ett krukfat som du fyller med vatten och spelkulor (du kanske har några sedan du var liten). Genom att lägga i kulorna kan t ex ett bi landa på kulan och på så vis dricka vattnet. 

Lycka till och hoppas på fler bin och humlor i sommar!
//Danne
