---
path: "/fritt-fran-moss-i-huset"
cover: "./mus.webp"
date: "2024-01-22"
title: "Fritt från möss i huset"
published: true
tags: ['skadedjur', 'tips', 'hur']
---

Nu under vintern är det många som får in möss i huset. Dom söker skydd för kylan och hittar inte någon mat ute så dom vill gärna in där det är varmt och skönt. En mus kan pressa sig in genom ett hål som är cirka 6-8 mm, som t ex en spricka i dörrkarm eller grunden av huset. 

Om man får in möss i huset finns det risk för att de börjar gnaga på möbler, isolering i väggar/golv, mjuka saker som kuddar, madrasser, täcken. Detta gör dom för att göra tunnlar och kunna bygga egna bon och lagra mat. Den största risken är dock om dom gnager på elledningar och det blir kortslutning och i värsta fall en brand. Om man har möss i huset brukar det kunna höras på kvällen/natten när dom trippar runt i väggar och på golv. 

Det du kan göra för att bli av med dom är sätta ut fällor, det bör man börja med redan på sensommaren, hösten men det går bra nu på vintern också. Sätt ut dom i källare, på vinden mm. Man kan ladda fällorna med en bit mat som lockar dom att komma som t ex rökt korv, leverpastej eller liknande. 

Tips på att hålla dom ifrån huset är att skaffa en katt, täta huset så mycket det går så att dom inte kan krypa in, ha inte fågelmat eller höga buskar precis bredvid huset. 

Om man tror att man har fått in möss bör man hålla koll på vinden, källaren, madrasser och inte ha mat framme .
Lycka till!



//Danne
