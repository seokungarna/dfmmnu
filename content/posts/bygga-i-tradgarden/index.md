---
path: "/bygga-i-tradgarden"
cover: "./tradgard.jpg
date: "2023-03-12"
title: "Bygga i trädgården"
published: true
tags: ['snickare', 'tips', 'hur', 'hantverk', 'ROT-avdrag']
---

Nu är snart våren här och det börjar bli dags för pyssel i trädgården igen. Här kommer lite tips på olika roliga byggen man kan göra.  

**Växthus:** ett växthus är för den som gillar att odla grönsaker helt underbart. Man behöver göra en grund för sitt växthus och det ska grävas ner när marken är frostfri. Om man väljer att isolera grunden kan man övervintra växter. Att lägga ner lite arbete på grunden kommer att löna sig i längden. Man kan t ex ha en sockel som växthuset står på och den brukar då gjutas eller så kan man mura en grund och sockel. Glöm inte att kolla upp vad som gäller i just din kommun gällande hur stort ett växthus får vara utan bygglov eller om dom har några andra bestämmelser.  

**Eldstad:** en eldstad i trädgården skapar en mysfaktor och kan även värma gott en lite kylig vår eller sommarkväll. En eldstad kan byggas av t ex marksten eller natursten som man kan bygga i en cirkel med eldstaden i mitten. Om man vill göra det ännu enklare för sig kan man alltid köpa ett eldfat. Se [här](https://villalivet.se/om-tradgard/gor-det-sjalv-fire-pit-eller-eldstad-utomhus/) för fler roliga idéer.  

**Paviljong:** en paviljong bygger man rätt enkelt med en stomme och sedan ett tak. Antingen kanske man vill ha en paviljong mitt på gräsmattan i romantisk stil med några bänka i eller en paviljong intill husväggen som skydd för sol och regn. Det går även att köpa en färdig trädgårdspaviljong som man sedan bara sätter upp där man vill ha den.  

**Möbler:** för den kunniga snickaren kan man bygga alla sina utemöbler själv. Allt från bord, fåtöljer, bänk, planteringsbord en trädgårdssoffa. Kul att använda det man själv byggt och som ingen annan har. Använd din fantasi och ta hjälp av någon ritning när du ska bygga.  

 


//Danne
