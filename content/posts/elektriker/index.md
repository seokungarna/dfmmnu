---
path: "/elektriker"
cover: "./elektriker.jpg"
date: "2020-02-06"
title: "Anlita elektriker? Kolla här först."
tags: ['el', 'försäkringar', 'hur', "ROT-avdrag"]
published: true
---
Elektricitet är inget att leka med. 

Har du ingen koll på el, eller känner dig det minsta osäker, anlita en elektriker! Att göra fel när man handskas med elektricitet är livsfarligt, och skulle du vara ansvarig för elfel som orsakar exempelvis bränder täcks du inte av några försäkringar.
Så vad ska man tänka på när man anlitar en elektriker? Ungefär samma som med andra yrkesgrupper, här kommer några stalltips:
##Offerter##
Det första du ska göra är att kontakta flera olika elektriker och be om offerter.  Som alltid gäller det inte att bara hoppa på första bästa som ger ett lågt pris. Du behöver kolla upp en rad saker och ställa frågor. Till exempel, är de behöriga? Har de några certifieringar och referenser att komma med?

Du kan kolla upp behörigheten på den statliga myndigheten [Elsäkerhetsverket](http://www.elsakerhetsverket.se/). Du kan be elektrikerna du har kontakt med om deras behörighetsnummer, en unik siffra som du sedan kan kolla upp hos Elsäkerhetsverket för att fastställa att de verkligen är certifierade.
Det kan också vara en god tanke att kolla upp om firman har en ansvarsförsäkring och de får gärna vara ansluten till en branschorganisation tex. *Elektriska Installatörsorganisationen*.

När kan de påbörja sitt arbete? Har de f-skattesedel? Det är viktigt att de är seriösa, så för större jobb är det värt att kolla upp deras företag på Skatteverket och Kronofogden för att se om de har några skulder. Detta kan vara tecken på oseriös verksamhet, och det vore föga bra om bolaget gick i konkurs under pågående arbete. Du lär inte få några pengar tillbaka.

##Avtal##

När du bestämt dig för ett företag är det dags att skriva ett avtal. Detta ska vara tydligt och det ska klart framgå vad som ingår. Vem står för material? Hur är det med elen som används under arbetet, resor, städning, osv. Hur är det med momsen, ingår den? Allt detta ska ni vara överens om innan för att undvika missförstånd och obehagliga överraskningar senare.
Det är också vettigt att gå igenom eventuella extrajobb som ska utföras och vad de kostar.
Det kan vara intressant att veta att en elektriker tar ca 500 - 700 kronor per timma om man avser att anlita dem per timma.

##ROT-avdrag##

ROT-avdraget gäller även när det gäller elektriska installationer, och det innebär att du kan dra av 50% av arbetskostnaden, upp till 50,000 kr per år och person. 
Offerter som elektriker skickar innehåller ofta ROT-avdraget och du ska vara på det klara med att det är ett delat ansvar att se till att arbetet blir ROT-berättigat.

##Avslutat arbete##

När arbetet är klart, ska resultatet dokumenteras. Detta är viktigt ifall det blir några problem med installationen i framtiden, då har du svart på vitt vad som utförts, och av vem. Det kan också vara viktigt att ha dessa dokument att visa upp när du ska sälja din bostad. Detta ska ni komma överens om redan innan, det vill säga i avtalet.

Hoppas ni har nytta av detta, och lycka till på jakten efter elektriker. Som vanligt, du ska bara betala för arbeten du är nöjd med!

//Danne

