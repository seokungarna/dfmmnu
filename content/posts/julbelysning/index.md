---
path: "/julbelysning"
cover: "./julbelysning.webp"
date: "2024-11-25"
title: "Julbelysning"
published: true
tags: ['jul', 'hem', 'belysning','julbelysning', 'lampor', 'mörker']
---

Jag tänkte att det är lika bra att fortsätta på temat belysning eftersom julen snart är här. Nu har mörkret verkligen lagt sig över Sverige och mörkare kommer det bli så för att få lite ljus och glädje i vintermörkret sätt upp mer belysning!

Till att börja med invändigt så upp med adventsljusstakar, julstjärnor så blir det genast mycket mysigare. Belysningen inomhus hjälper även till och blir en ljuskälla utomhus. 

Utomhus finns det så mycket man kan göra om man vill, har tid, ork och pengar. En del personer går all in med jultema över hela trädgården. Det är tomtar, renar, snögubbar, hela taket har ljusslingor etc. För den som vill göra lite lagom mycket så skulle jag satsa på ljusslingor på buskar, träd, balkong, altan. Vill man göra det riktigt fint på träden kan man dekorera både grenarna i kronan och längs med stammen. En dörrkrans med belysning i är fin och ett  par fina ljuslyktor vid ingång och i hörnor i trädgården. 

Man måste också fundera över vilken färg man vill ha belysningen i. Ska det vara varmt gult sken, lite kallare vitt sken eller alla möjliga färger? Vill man att det är samma sken hela tiden eller ska det blinka? 

Mitt tips är att sätta upp allt och testa en eller två dagar innan man tänkt att den ska vara tänd hela tiden. Ordna med timers till all belysning ute också så slipper du tänka på att den ska tändas varje dag och den kommer även gå på när du inte är hemma så det är perfekt! 

Lycka till, god jul och gott nytt år!
//Danne
