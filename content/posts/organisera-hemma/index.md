---
path: "/organisera-hemma"
cover: "./organisera.webp"
date: "2026-01-13"
title: "Organisera hemma"
published: true
tags: ['organisera', 'hemmafix', 'planera']
---

Nu är det januari och julen är slut. Vintern är dock inte slut det finns snö som aldrig förr och för den som vill vara ute och leka eller sporta är det perfekt. Vill du hellre vara inne och pyssla med saker har jag ett förslag på att organisera ditt hem. Det kanske inte är den roligaste av sysslor i hemmet men den är nödvändig och ditt hem blir så mycket trivsammare efteråt. Om du inte vill göra allt på en gång, ta en låda i taget. Sätt på lite härlig musik innan du börjar fixa så blir allt mycket roligare. 

Ett tips när man organiserar i hemmet är att använda korgar eller lådor för olika saker man vill sortera. Genomskinliga lådor är väldigt praktiskt om man vill ha det enkelt för sig när man ska hitta saker i lådorna. Tänk på vad som passar bäst i ditt hem och till dina möbler. Ett bra sätt att tänka när man organiserar och sorterar sina saker är att varje sak ska ha sitt hem i hemmet. T ex bakmåtten är i baklådan eller saxen i lådan för saxarna. Det är då enklare att både hitta och lägga tillbaka sakerna på sin plats. 

Använd väggar för förvaring eller dekoration. En snygg hylla med några lådor på eller snygga krokar med hattar eller vad man nu vill ha där. I badrummet kan man t ex ha en korg på väggen för borstar, hårprodukter etc. Har man ont om plats i sovrummet kan det vara praktiskt med en liten hylla bredvid sängen som man får plats med det man behöver på. 

Själv tycker jag om att ha saker jag använder mycket framme. Det är väldigt praktiskt men kräver lite tanke så att det inte blir för mycket saker framme. Jag gillar även att gruppera saker så att dom står ihop som ljusstakar, fotografier. Det blir ett mer samlat intryck och allt är inte utspritt här och där. Att oganisera handlar inte om perfektion. Ett hem ska levas i, inte visas upp. Det är helt okej att vissa hörn är lite rörigare än andra, så länge det fungerar för dig. Och ja, ibland kan “organiserat kaos” vara det mest realistiska alternativet.

//Danne
